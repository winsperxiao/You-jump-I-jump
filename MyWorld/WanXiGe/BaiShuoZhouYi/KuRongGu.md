# 山河志·青州·枯荣谷

    青州中部向南，有丛林甚茂。其中珍禽异兽、奇花异草不一而论。故村人弃耕，以狩、薪为生。 	
    林深处，有峡谷，曲折幽深，在外不闻蝉虫鸟雀之声。人皆异之，相约而探。凡入谷探寻者，或痴，或颠，或一去不复返，亦有十年不归者一朝而还，然诸事皆忘。人深畏之。唯狩薪于外，然奇物日稀，经年而绝。乃复耕。然心犹不平。 	
    弘熙年间（睿帝白煜），有徐生年十七，家贫，母患。逡巡谷外。方欲进，见白衣少女踏歌而出，窈窕可爱。见徐生，大惊失色，惶惶欲返。徐生固止之，大呼仙姑，自述身世，乞求一顾。少女惜其命途之舛，感其为子之孝，取一物与之，嘱曰：“勿复来此。莫与人言。” 	
    归而视之，似珠，然漆黑如墨。市而售之，莫有识者。恰有行商途经，惊呼“珠铭”，购之百金。 	
    再寻，不复见。 	



[-返回主页-](README.md)