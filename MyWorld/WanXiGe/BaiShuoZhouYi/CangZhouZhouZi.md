# 风物志·沧州·沧川舟子

    沧州之地，其域多河川，纵横经络，如网如脉，系一州之枯荣。其上有渡人，多青壮，匀轻舟于银鳞间，载客子以赴他乡，食宿悉蓬船之上，人以“舟子”谓之。 	
    弘熙年间，州人好弋游。行李往来，莫不相闻。商贾王侯宿于船头，黔首布衣食于桨尾，宿则同衾，食则同具，舒眉欢颜，互有言语。行有相逢，舟子以歌为答，飘然浩然，放浪山水。彼时，舟之子有千人众，银梭破浪，碎天地影，恍惚群鲤跃乎龙门，亦一时之景。 	
    有舟子，年盛，擅歌，行于沧川。行至迷津渡，有女儿，窈窕静婉。见舟子，面有喜色，欲语又迟。舟子乃问之，踌躇不答。复问之，螓首轻颔。 	
    船行江汀，见蒹葭苍苍，乃采而与之。女儿璨然，若白薇发于绿叶。 	
    彼时霜枫赭然，萍花渐老。舟子放歌，引雎鸟相和。女儿不语，惟素手轻叩。 	
    有旅人宿迷津渡，睹之，欣然有感。停一日，欲还。及行，复闻舟人歌，凝目视之，舟子冠芦冠，披蓑衣，引吭而歌，若有戚色。乃问人，对曰：“此离人歌也。”旅人怅然，长吟而去。 	
    而后川上有歌，歌曰：“舟子泛舟来，伊人睡意休。凝眸羞回首，转望渡江头。峰随云雾涌，浪自涧边流。转问迷津处，安能共载否？” 	
    逾年，或见舟子。衣蓑冠芦，轻舟鲤行。舟上有客，难辨面目。安知其何许人也。
    舟子行舟，行于沧川，葬于沧川。沧川潺潺，或知天寿。 	



[-返回主页-](README.md)