# 异人志·云宁二姝

    平治年间，帝好乐舞，是以民间业歌舞者甚众。
 	
    及二十四年，忽有阁曰挽夕。阁内有歌者，其声尤清丽，异乎寻常。人皆善之，往来如缕，赞声不绝。时有丽人名荷夕者，宁之舞姬也，亦名盛，便有好事者并而称之，是为云宁二姝。云之姝擅歌，宁之姝能舞，声遍九州，莫有出其右者。 	

    帝都有轻狂客，异之。客有爱伎，歌则软语侬音，闻之可怜，舞则云开晖月，见之可喜。及归，说与伎，曰：“卿之技比之二姝，如何？”丝竹骤歇，清歌不起，伎面有愧色，乃辞客，谢门不出。客愈奇之。遂至云州，会挽夕小宴，得拜帖，见二姝之声容，乃知所谓“不世出之姿”也。归则寤寐思之，不能眠。 	

    岁暮之际，忽有讯传，曰“云之姝去焉”。客乃大惊，起而问之，对曰“吾亦不知，然人皆言是。”客起身欲行。人大惊，忙唤之。不应。乃牵其袖。方醒。观其色，犹恍恍然，终不觉倒屐也。 	


[-返回目录-](../README.md)