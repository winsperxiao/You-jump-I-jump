# 山河志·青州·落鸿亭

    九州极南，是为青州，有峰，鸿雁息止而返，故名回雁。其上有亭，名落鸿，八角四柱，朱瓦白墙，绘鸿行于霄，栩栩如生。两侧有联，曰： 
	
    叶落又见一岁秋，鸿回便是再相逢。 	

    落鸿亭外，有四时奇花，唯见于惊蛰、小满、白露、冬至四日。一岁之中，花绽一日，又称一日花。 	

    落鸿之名，盖因冬景。 	

    每逢冬至，便有雁归。其数以千记，蔽日无光，鸣声如潮，羽落纷然如雪。偶逢新雪，则引颈衔之，雪落轻寒，便低吟振羽，似作喟然叹。 	

    雁回于峰，落于亭，食异草，饮风露。盖青州之域，奇珍异宝不一而足也。而九州之中，奇人异事者岂能一言而论乎？ 	


+ 附记――鸿叶：

    传言旧时有行贾，穷于命途，为农则旱，为商则寇，困顿不知所为。乃夜宿于回雁峰，梦至仙山，会鸿雁仙。雁仙以雁羽系青叶，与之，言佩之可避凶邪。贾人大喜，拜谢不已。笑对曰：报君一饭之恩也。 	

    贾人归乡，行船而无风，顿觉梦中事不可信。逾十日，其子与舟子狎游，讨要青叶，便与之。舟子系青叶于船首，但见雁羽微扬，顷尔风波四起，舟行于川，纵溯流亦日行七百。人皆奇之。逾十日，复归于无。如此反复，月余而还。而后问之，方知其行经处多水寇。细算一二，恰为己所避。方知青叶神物，不可多得。 	

    后建亭于回雁，以梦中仙子所言为联，是为落鸿亭，以记鸿落之恩。 	

    或曰：鸿飞于南，途有林名帝屋。此木长青，四季不改。偶有青叶沾鸿羽，乘风同行，千里不歇，十余日方至回雁。冬至前一日，若得新雪半指于峰顶，则有花名含冬，为一日绽。青叶受千里风霜，浸鸿羽赤血，闻含冬而落，是为鸿叶，可御凶。然帝屋反伤，鸿受其苦，难以食水，半而夭者无数，余者未得含冬，叶随雁枯，故鸿叶一物，难有得见。 	 	

[-返回目录-](../README.md)